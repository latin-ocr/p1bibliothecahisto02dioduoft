1104 LIB.XV1. GARGS

15 λιορκίας καὶ τῶν ἐπιτηδείων ἐκλιπόντων, 6 μεν Ικέτας
ἀνέζευξεν εἰς Λεοντίνους· ἐκ ταύτης γὰρ ωρμᾶτο τῆς
πόλεως· ὁ δὲ Διονύσιος ἐπακολουθήσας αὐτοῖς, και

καταλαβών την ούραγίαν, συνεστήσατο μάχην. 6 δ’
Ικέτας ἐπιστρέψας ἐπὶ τόν Διονύσιον συνῆψε μάχην,

20 καὶ πλείους τῶν τριςχιλίων μισθοφόρων ἀνελων τους λοι-
ποὺς φυγεῖν ἠνάγκασεν ὀξεῖ δὲ τῷ διωγμῷ χρησάμενος,
καὶ συνειςπεσων τοῖς φεύγουσιν εἰς τήν πόλιν, ἐκράτησε
τῶν Συρακουσῶν πλήν τῆς Νήσου. καὶ τά μὲν περὶ

25 τόν Ἱκέταν και Διονύσιον ἐν τούτοις ἦν. Τιμολέων δὲ
μετὰ τὴν κατάληψιν των Συρακουσων τρισὶν ἡμέραις
ν’στερον κατέπλευσεν εἰς τό Ρήγιον, καὶ καθωρμίσθη
πλησίον τῆς πόλεως ἐπικαταπλευσάντων δε καὶ των
Καρχηδονίων είκοσι τριήρεσι, καὶ τῶν Ῥηγίνων συνερ-

30 γούντων τῷ Τιμολέοντι καὶ κοινήν ἐκκλησίαν ἐν τῆ πό-
λει συναγαγόντων καὶ περὶ συλλύσεως δημηγορούντων,
οι μὲν Καρχηδόνιοι διαλαβόντες τόν Τιμολέοντα πεισθή-
σεσθαι τόν εἰς Κόρινθον ἀπόπλουν ποιήσασθαι, ῥᾳθύ-
μως εἶχον τά κατὰ τὰς φυλακάς· 6 δὲ Τιμολέων 0668-

35 μίαν ἔμφασιν διδοὺς τοῦ δρασμοῦ αὐτὸς μὲν πλησίον
τοῦ βηματος ἔμεινε, λάθρα δὲ παρήγγειλε τὰς ἐννέα
ναῦς ἀποπλεῦσαι την ταχίστην περισπωμένων δὲ τῶν
Καρχηδονίων ταῖς ψυχαῖς περὶ τους έγκαθέτως δημηγο-

40 ροῦντας μακρῶς τῶν Ρηγίνων ἔλαθεν ὁ Τιμολέων δια-
δρας ἐπὶ την ὑπολελειμμένην ναῦν, καὶ ταχέως ἐξέπλευ-
σεν. οι δὲ Καρχηδόνιοι καταστρατηγηθέντες ἐπεβάλοντο
διώκειν τούς περὶ τὸν Τιμολέοντα. ἐκείνων δὲ προειλη-
φότων ἱκανὸν διάστημα, και τῆς νυκτὸς ἐπιλαβούσης,

45 ἔφθασαν οἱ περὶ τόν Τιμολέοντα ἀποπλεύσαντες εἰς τὸ
Ταυρομένιον. ὁ δὲ τῆς πόλεως ταύτης ἡγούμενος διά
παντὸς πεφρονηκως τὰ τῶν Συρακοσίων, Ἀνδρόμαχος,
φιλοφρόνως ὑπεδέξατο τους διωκομένους, καὶ πολλὰ
συνεβάλετο πρὸς τήν σωτηρίαν αὐτων. μετὰ δὲ ταῦτα

50 6 μὲν Ικέτας ἀναλαβὼν τῶν στρατιωτων τούς ἀρίστους ’
πεντακιςχιλίους ἐστράτευσεν ἐπὶ τούς Ἀδρανίτας ἀντι-
πράττοντας αὐτῷ, καὶ πλησίον τῆς πόλεως κατεστρατο-
πέδευσεν· ὁ δὲ Τιμολέων προςλαβόμενος παρὰ τῶν Ταυ-

55 ρομενίων στρατιώτας ἀνέζευξεν ἐκ τοῦ Ταυρομενίου,
τούς ἅπαντας ἔχων ου’ πλείους τῶν χιλίων. ἀρχομένης
δὲ τῆς νυκτὸς ἀφορμήσας, καὶ διανύσας’ επὶ τό Ἀδρανὸν

31. δημηγορούντων] κατηγορούντων Υ Bas. 35. ἔμεινε]
ἐμενε LT 37. δὲ om. Bas. 46. διά - 47. φιλο-
φρόνως om. Bas 55. των om. F Bas. 57φ τὸ

Ἀδρανόν] τόν Ἀδρανόν Τ Bas.

